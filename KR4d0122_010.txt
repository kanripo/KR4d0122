# -*- mode: mandoku-view; -*-
#+TITLE: 慶湖遺老詩集
#+DATE: 2015-08-24 23:55:22.030951
#+PROPERTY: ID KR4d0122
#+PROPERTY: BASEEDITION WYG    
#+PROPERTY: JUAN 拾遺
<pb:KR4d0122_WYG_010-1a>¶
欽定四庫全書¶
　慶湖遺老詩集拾遺　　　　宋　賀鑄　撰¶
　　古風一首¶
　　　答僧訥　守訥鄭氏子字敏中三代第進士訥¶
　　　　亦兩至禮部既壯祝髪事師圓照本公庚午¶
　　　　十二月相遇于金陵以長篇見投其自叙于¶
　　　　此因答之¶
唐代衣冠髙四姓天宗之亞滎陽鄭不墜家聲五百年¶
<pb:KR4d0122_WYG_010-1b>¶
桂籍相望三葉慶上人猛謝區中縁破冠投櫛還童顛¶
寸灰已滅五經笥來入辨才無礙禪我竊官糧衆人後¶
相逢宛是平生舊一聞南國白頭吟萬媿西風碧雲陋¶
老鶴終辭雞鶩羣誰將斷綆絆浮雲他日傳衣度梅嶺¶
解留何語與將軍¶
　　近體長句五十八首¶
　　　登海陵齊雲樓　甲戌五月賦¶
樓外浮雲何可攀聊持尊酒共消閒歸心歘起登臨際¶
<pb:KR4d0122_WYG_010-2a>¶
春色來從想像間晩雪晞時見芳草滄波盡處見青山¶
長安桃李行應好解笑劉郎底未還¶
　　　酬别曽忱　曽字誠之嘗任共城尉相聞盖久¶
　　　　而未始相際甲戌二月曽自通川放還邂逅¶
　　　　于海陵將行為賦是詩¶
昔年室邇歎人遐少日相逢别日賒聊寄歸心天北雁¶
會乗髙興斗邉槎雷驚白晝龍蛇起風蕩青春草木華¶
誰念渠伊獨憔悴豈容平世賦懐沙¶
<pb:KR4d0122_WYG_010-2b>¶
　　　送張師常之官南雄　張累官嶺外結婚于海¶
　　　　陵因識之甲戌三月賦¶
爰居蹭蹬海西頭紫鳳求皇亦少留持酒一尊明日别¶
題詩幾處舊年逰春風白芷江南岸暑雨黄梅嶺上州¶
却望衡陽十里逺縣知無雁記音郵¶
　　　送方安行之官髙宻令　方字必中有通籍休¶
　　　　官之志甲戌三月海陵席上賦得童字¶
平世功名輸阿童束書洗劍棲漁篷晩交東武百里長¶
<pb:KR4d0122_WYG_010-3a>¶
想見桐廬三拜風白雪興闌吟社逺綠槐隂合訟庭空¶
他年朱紱来東道試訪釣鼇浮玉翁¶
　　　送江與京歸山陽　江字茂宗甲戌三月海陵¶
　　　　席上賦得仙字¶
山陽澤國四無山百雉危城兩水闗楊栁遥知紫極路¶
滄波長羡白鷗閒病來藥裹為吾累興盡漁舟送子還¶
風月異時何限思區區併入尺書間(紫極宫在郡城西/南隅楚人游觀之)¶
(地/)¶
<pb:KR4d0122_WYG_010-3b>¶
　　　海陵書事　甲戌三月賦¶
海濱流浪胡為乎况復支離百病餘三月逢梅識春色¶
半年無雁托歸書老烏啄屋巫呼鬼野艇横門米換魚¶
回首揚州纔百里盡橋風月可憐渠¶
　　　聞鸎有懐故園　甲戌四月海陵賦¶
海陵春後雨冥冥耳厭鼃嘷鸛齒鳴何意東亭好風日¶
流鸎忽作故園聲故園千里常牽夢老病三年不廢情¶
想見楊花収巻盡綠苔池院落朱櫻¶
<pb:KR4d0122_WYG_010-4a>¶
　　　海陵西樓寓目　甲戌四月賦¶
天涯尊酒與誰開風外徂春挽不回掃地可憐花更落¶
巻簾無那月還來王孫莫顧漳濵卧漁父何知楚客才¶
强策駑筋懐故國浮雲千里思悠哉¶
　　　寄興化黄主簿杞　黄字原禹少年奉道世味¶
　　　　殊薄甲戌四月海陵賦¶
何凖第五不足稱黄童無雙非自名卑棲鸞鳳安初仕¶
葆練虎龍希長生明月髙吟紫芝曲紅塵先老白雲兄¶
<pb:KR4d0122_WYG_010-4b>¶
莫辭一力走三舍遽未能來頻寄聲¶
　　　海陵喜雨　甲戌四月晦日賦¶
閏年四月之相交旱天雲物何蕭騷清風捲地換塵世¶
白雨入林翻海濤殊勝農兒踏車健少寛病夫揮扇勞¶
須晴徑買一漁艇想見横塘深半篙¶
　　　食鰣魚　甲戌閏月有人饋此因賦詩¶
雨長沙田三尺蘆截江邏釣待嘉魚上鈎一尾夸先得¶
下筯千錢忍棄餘倦客罷彈腰下鋏故人忘寄腹中書¶
<pb:KR4d0122_WYG_010-5a>¶
知機何待張生翰不俟秋風已起予(鰣魚初得/尾直千錢)¶
　　　題海陵寓舍四首　甲戌閏月賦¶
藜藿荒庭微徑通支撐破屋古池東暮涼百燕抵突雨¶
晝靜一蟬饕餮風隠几敢希南郭久移文方誚北山空¶
森然槐栁相差地他日低徊憶箇中¶
近濕籬根歌蟪蛄向明屋角網蜘蛛黄葵紫莧雨張王¶
(二字並/去聲)花蚊白蟻風驅除輾轉猶増夏夜久支離何堪¶
春病餘預愁還作舊年調兩眼京塵滿鏡湖¶
<pb:KR4d0122_WYG_010-5b>¶
倒嶂開窗面曲池塵襟初喜豁然披清風殊不去人逺¶
明月端能與我期鼓吹青鼃聊自喜歌謳白鳥漸相欺¶
紛紛利害朝昏出閉目忘言是住持¶
千里家園安在哉羇棲猶喜占池臺酒非從事斷年别¶
風是故人彌日來黄鳥綿蠻紫椹熟白鷗瀺灂綠萍開¶
頗知老子機心廢留得渠伊興盡回¶
　　　聞蘇眉山謫守英州作　甲戌五月海陵賦¶
嶺首登臨楚粤分披襟先喜得南薰座隅鵩鳥敢要賦¶
<pb:KR4d0122_WYG_010-6a>¶
溪下鱷魚知畏文酒洗黄茅瘴時雨嘯驅碧落洞中雲¶
髙才何假江山助未擬區區詠五君¶
　　　寄金陵和上人前嵗嘗以二詩寄和有卜居之¶
　　　　約久未見報¶
舊年問米欲東流先賦新詩寄石頭赤鯶久沉江上信¶
雜縣誤落海邉州想君道眼遥相識顧我官身可自由¶
香火因縁知有在草庵蔬粥不他求¶
　　　許永席上賦　許字子長家釀甚美名十八仙¶
<pb:KR4d0122_WYG_010-6b>¶
　　　　時予抱病節酒而歡亦同之甲戌中元日海¶
　　　　陵賦¶
流浪江湖跨兩年西風猶駐木蘭舡可人方外二三子¶
與爾樽中十八仙處女妄同公子議麴生未減索郎賢¶
自憐衰病方轟飲也在劉家幕下天¶
　　　詶别道師許自然　許山陽人嘗為郡道正後¶
　　　　補茅山都正懐土北歸寓紫極宫將謀西上¶
　　　　求試所學以詩投因詶之乙亥正月山陽賦¶
<pb:KR4d0122_WYG_010-7a>¶
早慕浮雲恥繫匏冷然風馭起三茅青菁可種無閒地¶
黄鶴歸來失舊巢石鼎可傳驚俗句醉圖未免取僧嘲¶
何須西望長安笑誰是平生莫逆交¶
　　　題任氏傳徳集　任中立承制既死交親賦詩¶
　　　　弔其不遇者凡百人集而名之曰傳徳二子¶
　　　　廣廱亦有學術乙亥三月與吾相際于永城¶
　　　　求吾一詩¶
釣魚公子學屠龍潦倒西班八品中鼠目獐頭登要地¶
<pb:KR4d0122_WYG_010-7b>¶
雞鳴狗盜策竒功儀刑㧞士無光禄經術傳家有聖童¶
慨想斯人安可作九原松檟幾秋風¶
　　　送周開祖出守鄱陽　乙亥六月京師賦¶
三尺京塵衮衮中畧無閒地貯清風鱸魚菰米經年别¶
皂盖朱轓一日東俗眼强分青白在芳樽未覺聖賢空¶
鄱陽不乏江山助髙興都盧屬謝公¶
　　　贈僧彦　彦字純老庚午冬泊舟秦淮屢與純¶
　　　　老過鍾山泉禪師丙子三月再由金陵泉公¶
<pb:KR4d0122_WYG_010-8a>¶
　　　　化去已累月賦此詩以示純老¶
昔年杖舄幾相從同遇彌天漢上翁早恨揚舲南浦别¶
俄驚掃地北山空壯心脫落浮雲外病骨支吾夢境中¶
頼有西岩舊桃李異時應許共春風¶
　　　秦淮官栁二首　丙子四月賦¶
秦淮兩潮西復東淮邉楊栁酣薫風送春白花去漠漠¶
避日黄鳥啼匆匆陶彭澤多倦宦歎桓琅邪今衰病翁¶
此身會復有健日擬就綠隂横釣篷¶
<pb:KR4d0122_WYG_010-8b>¶
西來載病一扁舟建業江山負勝逰楊栁經眼方自得¶
蒲帆臨掛復淹留長條似舞前溪曲巻葉宜翻出塞愁¶
想見南朝舊人物可憐能箇様風流¶
　　　和别清涼和上人　和結西菴招吾歸老故有¶
　　　　落句丙子四月賦¶
明朝解擕白鷺洲後日相望黄鶴樓建業水清供白酌¶
武昌魚賤足音郵著身物外不無處俛首人羣非有求¶
願報西庵落成㑹待公退卧儂歸休¶
<pb:KR4d0122_WYG_010-9a>¶
　　　重别和上人　和以予扶病之官臨分屑涕予¶
　　　　因留舊寫真以結西庵之緣丙子四月賦¶
分手風波路幾千侵尋老境百痾纒一官得飽亦勞矣¶
大士忘情獨泫然北道音塵長斷望西菴香火不無緣¶
是身脱使先朝露圖像聊依十七賢¶
　　　留别彦上人　丙子四月金陵賦¶
道人臨别重留連應念吾生汩世緣拄笏看山猶故態¶
量船載酒異常年興來不計逺千里休去可須持一錢¶
<pb:KR4d0122_WYG_010-9b>¶
會作清涼老庵主兩盂分粥對牀眠¶
　　　留别王閒叟　王方閉闗誦佛書丙子四月賦¶
婆娑晩境不知還邂逅故人増厚顔次道志包宇宙外¶
子牟身寄江湖間一乗妙義想冰釋九死餘生非石頑¶
敢負清凉阿師約西菴先辦十年閒¶
　　　烈洲守風　丙子四月賦¶
張㠶早發石頭城淹泊風波百里程白芷汀洲潮進退¶
黄梅村落晝隂晴官粮牽廹少休日藥物扶持多半生¶
<pb:KR4d0122_WYG_010-10a>¶
深閉船扉謝漁老自慙塵垢滿衿纓¶
　　　晩泊三山懐古兼寄歴陽朋游　丙子四月賦¶
三山春水拍江流六代餘風掃地収破國龍驤復安在¶
賦詩宣城難與詶傷心逺宦北宗老滿眼舊游南豫州¶
寄聲好住數君子一别相忘風馬牛¶
　　　晩泊東采石磯　丙子四月賦¶
謝衛將軍憐苦吟袁臨汝郎遭賞音風流人物豈如昨¶
形勝江闗留與今控鯉直思凌浩渺然犀何暇照幽深¶
<pb:KR4d0122_WYG_010-10b>¶
莫招捉月翰林老屈曲塵間猶陸沉¶
　　　檥舟姑熟溪　丙子四月賦¶
潮來姑熟半篙深帆落溪口檣如林謝氏青山失故井¶
桓郎白苧無遺音良游躡屐負登覧衰病伏枕方呻吟¶
箇中二頃了吾事怊悵十年懐此心¶
　　　蕪湖王敦城下作　丙子四月賦¶
斗立孤城日四圍賊奴曽未懾天威風生虎帳犲聲厲¶
塵犯龍顔魚服歸首掲大航遺臭在歌流樂府舊音非¶
<pb:KR4d0122_WYG_010-11a>¶
當時不慕桓文舉草滿中原胡馬肥¶
　　　題皖山北瀕江田舍　丙子四月賦¶
江轉皖公山北流蕭閒人物美田疇一溪春水百家利¶
二頃夏秧千石収小市竹樓張酒斾平橋松島䕃漁舟¶
莫知農老何為者幾葉傳封樂國侯¶
　　　晩泊小孤山作　山與彭浪磯相對沐猴鸕鷀¶
　　　　分占其上丙子五月賦是晩大風¶
江勢東南陡折回兩山屹立地維開顛風裂石轟雷下¶
<pb:KR4d0122_WYG_010-11b>¶
駭浪澎舟巻雪來捫蝨王孫初睥睨飽魚烏鬼但毰毸¶
物情豈識忘形樂嘯倚檣干獨快哉¶
　　　得周元翁蘄春道中書　丙子八月漢陽賦¶
離離赤棗墻東林開窗下榻依墻隂杖藜相頋頼之子¶
隠几忘言知我心晩契初逢一東野清詩屢擲雙南金¶
官身為米自南北世路亡羊無古今夢澤草荒孤驛逺¶
洞庭雨入滄江深相思何以祝髙韻桂樹秋風吟玉琴¶
　　　送漢陽刑獄掾鄒永年解官歸飬　鄒字天錫¶
<pb:KR4d0122_WYG_010-12a>¶
　　　　其父以朝散郎告老因補此官會有大臣薦¶
　　　　其文再起造朝天錫復落仕籍將行求吾詩¶
　　　　丙子八月賦¶
髙歌每憶故山薇笑擲青山換綵衣竟為蒼生安石起¶
本來男子次君歸脫冠弭櫂興非淺戴笠乗車誓莫違¶
明日渡江聊贈别武昌官栁尚依依¶
　　　登頭陀寺峰頂庵　丙子八月江夏賦¶
磴道凌虚挂白虹頭陀上方黄鵠東滄溟五夜浴新日¶
<pb:KR4d0122_WYG_010-12b>¶
老木三伏來凄風北夢南雲展張濶縱江横漢并吞雄¶
楚鄉絶境此其一付與微吟多病翁¶
　　　九日寄維揚劉明仲　劉字冲光淮南故人也¶
　　　　丙子江夏賦¶
揚舲𤓰歩背𤓰洲底處孤亭是玉鈎蠟燭有心啼别夜¶
布㠶無恙到南州黄華嘉節與(去/)何事白髪故人分取¶
愁頼有滄江知客恨長年西北望京流(江至鄂渚/即西北流)¶
　　　江夏秋懐三首　丙子九月賦¶
<pb:KR4d0122_WYG_010-13a>¶
陳物紛然眼界中長年何與偶書空滄浪難為俗子唱¶
絡繹漫催貧女工風月少容休吏役烟波長與濟途窮¶
功成身退非吾事猶辦扁舟東復東¶
人物駸尋廹暮遲秋風萬里來如期幽蟲切切竟何道¶
羈燕怱怱將安之洛下微吟聊擁鼻西山爽氣為支頥¶
肯將翰墨悲流落寄語三閭彼一時¶
此身豈復繋西東流浪江湖伴塞鴻曲突非圖三爵客¶
直鈎何羨六鼇翁干年陳迹祗今日萬里故園(闕/)箇中¶
<pb:KR4d0122_WYG_010-13b>¶
冗散偶逃人指數未應吟嘯坐妨公¶
　　　書國志陳登事後　丙子九月江夏賦¶
求田問舍良可嘉元龍偶未思之邪黄鼠長為太倉耗¶
白雲猶有青山家人生歘爾待鑚石世故紛然勞筭沙¶
銷磨髀肉亦何事竟作子陽同井鼃¶
　　　寄别秦觀少游　秦南遷桂陽舟過沔上隔江¶
　　　　不及見因寄是詩予三為錢官丙子十月江¶
　　　　夏賦¶
<pb:KR4d0122_WYG_010-14a>¶
沔陽湖上小留連疑是前時李謫仙流向夜郎才半道¶
經還江夏樂當年箇儂生以才為累阿堵官于老有縁¶
待得公歸吾亦罷春風先辦兩漁船¶
　　　潘豳老出十數詩皆有懐蘇儋州者因賦二首¶
　　　　　丁丑四月江夏作¶
人烟寂絶鬼門闗更指儋州杳莽間三四月交天漏雨¶
東南地盡水浮山依迷春草鴒原失響像秋風鶴馭還¶
回羨河陽賢父子雪堂曽作十年閒¶
<pb:KR4d0122_WYG_010-14b>¶
舊隠江城東復東堂前楊栁付春風猶傳白雪興中曲¶
俄失黄粱夢後翁儋耳吉音無雁使蛾眉爽氣屬狙公¶
不應更廣窮愁志悟取平生坐底窮¶
　　　有僧自峽中來持黄黔州手製茶兼能道其動¶
　　　　靜與潘豳老賦二首　豫章人聚白金十餘¶
　　　　斤以寄魯直付一士子竟隠之不送故有黄¶
　　　　犬之句丁丑五月江夏賦¶
未聞東觀奏書成俄見西南萬里行從坐何闗李都尉¶
<pb:KR4d0122_WYG_010-15a>¶
補亡猶待褚先生心縣黄犬沉來耗耳慣青駒祗舊鳴¶
時節私庭差自慰鳳將雛去雁隨兄¶
平生得祿僅榮親持底天涯料理貧夜戸不闗無長物¶
晨炊待火乞諸鄰山&KR0008;頗俠能來虎水弩何知枉中人¶
少減家園舊年調擕籠先采雨前春¶
　　　中秋日懐寄潘豳老　潘將歸黄岡穫田故有¶
　　　　落句丁丑江夏賦¶
西戍角聲清且哀東城鼓動殷然雷雨闌伏檻月可待¶
<pb:KR4d0122_WYG_010-15b>¶
風横艤舟君不來得酒未容歡獨伯把書端與睡為媒¶
雪堂歛穀急還舍更約頭陀黄菊開¶
　　　重寄潘豳老　丁丑中秋以少酒欲致潘來答¶
　　　　云侍親燕甚歡翼日再賦此寄¶
輕舠驀水帆如弓一伸臂頃來江東聊持美酒致吾子¶
方事綵衣娯汝翁懸榻可容他客坐閉闗正與無月同¶
夙興行樂竟何有醒醉隂晴皆夢中¶
　　　潘豳老以長篇求假吾書以副本送之　丁丑¶
<pb:KR4d0122_WYG_010-16a>¶
　　　　九月江夏賦¶
元凱有言君盇知借書還書皆可嗤家傳五載亦勤矣¶
吾與兩雛當共之吏役豈容方外駕古人端在箇中期¶
聊分副本天隨子輯綴來歸是一竒¶
　　　示王泌　王歴陽之舊也相别八年會于鄂渚¶
　　　　憐吾衰病因以示之丁丑十月賦¶
違離南北幾星霜短髪蕭蕭帶尺長執㦸郎効官落拓¶
楚邱生觸緒悲凉雙鳬乗雁誰比數拉虎批熊猶健强¶
<pb:KR4d0122_WYG_010-16b>¶
端恨飬痾妨廢酒尊前都屬箇儂狂¶
　　　答致仕呉朝請潛登黄鶴樓見招　呉字逹夫¶
　　　　與吾為忘年之友兼示慎獻玉故有落句丁¶
　　　　丑十一月賦¶
城隅黄鶴莫登臨端使悲翁動楚吟日下長安人共逺¶
天圍夢澤嵗方隂北風欲雪雁飛急南渚始冰魚伏深¶
誰似草堂安隠客下帷隠几不求心¶
　　　雪後同逹夫慎獻玉登黄鶴樓　丁丑十二月¶
<pb:KR4d0122_WYG_010-17a>¶
　　　　賦¶
嵗律崢嶸臘盡頭風吹朔雪到南州三湖簸蕩蛟鼉恐¶
七澤迷漫狐兎愁狂客定回青雀舫獵兒初試皂貂裘¶
江樓伏檻迎新霽羣玉峰前練帶流¶
　　　曹永州哀詞　曹名暐字季明昔相際于永城¶
　　　　䘮過武昌歸餘杭卜𦵏靈隠山諸子來求吾¶
　　　　詩為此賦戊寅二月旦日¶
老眼春風兩淚傾繐帷樽爼異生平可驚人與琴俱絶¶
<pb:KR4d0122_WYG_010-17b>¶
但見肴晞酒復清相合水邉傳美政飛來峰下啓佳城¶
翩翩五六竒男子肯使髙門墜厥聲¶
　　　登黄鶴樓懐古兼寄潘豳老昆仲　豳老弟大¶
　　　　觀字仲逺戊寅五月賦¶
漢大將軍楚國材半生倦韻凂塵埃徐夫人匕首安在¶
丁令威華表歸來紫府無蹤勞仿像白雲有待久裴徊¶
樓標空濶天垠露川勢縱横地軸開隴鳥賦成洲共永¶
越人歌斷櫂先回會招物外二三子長嘯披襟挹快哉¶
<pb:KR4d0122_WYG_010-18a>¶
　　　寄武昌方令臨李尉援兼簡黄岡二潘昆仲方¶
　　　　字孝能李字文舉戊寅六月江夏賦¶
好在桐江三拜翁謫仙之裔好應同如聞花縣兩郎子¶
興發能來一水東共醉南樓故時月斷無庾令凂人風¶
季真老病不堪酒澤畔微吟懐四儂¶
　　　二月二日席上賦　乙亥江夏時推官陳扶將¶
　　　　之荆南法曹萬遘彦亨罷官歸鄱陽予亦抱¶
　　　　疾此詩偶亡去庚辰十月邂逅同席客復得¶
<pb:KR4d0122_WYG_010-18b>¶
　　　　之因附巻末¶
仲宣何遽向荆州謝恵連須臾少留二日舊傳挑菜節¶
一樽聊觧負薪憂向人草樹有佳色帶郭江山皆勝逰¶
載酒賦詩從此始他年耆老話風流¶
　　七言絶句二十首¶
　　　斗峴山馬上　戊辰九月歴陽賦¶
西來投策倦躋攀晚葉寒華一逕間盡日閒雲不留雨¶
斜陽還照隔江山¶
<pb:KR4d0122_WYG_010-19a>¶
　　　登如方山　戊辰十月歴陽賦¶
楚郊十月尚聞蟬傍道黄華亦可憐特上西山最髙處¶
長安應在夕陽邉¶
　　　渡泠水澗投宿萬歳嶺　戊辰十月歴陽賦¶
蕭蕭黄葉一清溝白鳥飛來故少留今夜行人短亭宿¶
小窗風雨夢漁舟¶
　　　重游寄老庵懐僧芝　戊辰九月望與僧法芝¶
　　　　同游芝有詩云淡㳺聊得慰孤悶誰問當年¶
<pb:KR4d0122_WYG_010-19b>¶
　　　　寄老心後月許日復為是逰芝公西上已達¶
　　　　京都矣¶
淡游已恨失芝公陳䠱空留夢境中欲問孤雲何處去¶
庭前雙樹自西風¶
　　　寄有㨗上人　㨗鄱陽人嘗住杭州安樂山戊¶
　　　　辰二月與吾相際于盱眙留七日稅舟西上¶
　　　　巳巳三月有書見寄因以此謔之四月望日¶
　　　　烏江作¶
<pb:KR4d0122_WYG_010-20a>¶
㨗也當年避畏途寄身一葉泛隋渠定須慙愧操舟子¶
千里風波汝渡吾¶
　　　曉晴西郊馬上　巳巳九月歴陽賦¶
夜雨蕭蕭徹曉聞不應為我掃塵紛弄鞭十里西郊道¶
但見青山納白雲¶
　　　重游梵行院　巳巳十月歴陽賦¶
曉渡南岡五里松精廬未見已聞鐘門前拂地垂楊栁¶
掃淨秋來過馬蹤¶
<pb:KR4d0122_WYG_010-20b>¶
　　　同張漢求宿升中院西寮　巳巳十二月烏江¶
　　　　賦¶
僧閤窗扉學畫船青熒燈火對牀眠北風帶雪披簷竹¶
渾似瀟湘夜泊天¶
　　　送僧法印志因西游京師　庚午正月烏江賦¶
刻雪裁冰物外人强隨肥馬走京塵未應無地栽桃李¶
江北江南一様春¶
　　　重游鍾山定林寺　辛未正月金陵賦¶
<pb:KR4d0122_WYG_010-21a>¶
破冰泉脉潄籬根壞衲遥疑挂樹猿蠟屐舊痕尋不見¶
東風先為我開門¶
　　　題賈氏廢園　辛未二月京師賦¶
丞相園林半手栽清尊曽為幾人開荒榛野蔓換桃李¶
慚愧春風如故來¶
　　　東城馬上　壬申二月京師賦¶
綵虹橋下水闗東接畛園林狹逕通繁杏半開隨半落¶
短墻無計礙春風¶
<pb:KR4d0122_WYG_010-21b>¶
　　　重送曹誠之兼簡俞澹陳庾　俞字清老陳字¶
　　　　敏善皆維揚故人甲戌三月海陵賦¶
春風漠漠老江籬行矣騷人好自持半百幻身如且健¶
石頭城下兩茅茨¶
陳顛俞散舊朋游尊酒相從定少留衰病故情猶有在¶
春風一夜夢揚州¶
　　　平野堂重送江茂宗　甲戌三月海陵賦¶
東風南浦雨瀟瀟欲去行人不自聊誰道垂楊攀折苦¶
<pb:KR4d0122_WYG_010-22a>¶
過春猶有最長條¶
　　　追永杜仲觀咏蝶　甲戌四月海陵賦¶
黄蝶尋花日百廻荒庭多雨漫莓苔老狂能似徽之輩¶
借宅猶應乞竹栽¶
　　　題芭蕉葉　甲戌五月海陵賦¶
十畆荒池漲綠萍南風不見芰荷生隔窗頼有芭蕉葉¶
未負瀟湘夜雨聲¶
　　　留别僧永　乙亥二月盱眙賦¶
<pb:KR4d0122_WYG_010-22b>¶
三處分擕跨兩年浮雲生計本悠然江山勝地端相待¶
大有東南未盡緣¶
　　　折中倉觀米元章題字　時米客揚州乙亥六¶
　　　　月京師賦¶
銀鈎入木揜鍾王拂眼清風識楚狂淮海京塵兩流落¶
與君大是覺身妨¶
　　　放舟過津門外作　乙亥十月¶
國門欲去尚遲遲况復凄風落照時猶有京塵坌舟尾¶
<pb:KR4d0122_WYG_010-23a>¶
惱人無幾庾元規¶
　¶
　¶
　¶
　¶
　¶
　¶
　¶
<pb:KR4d0122_WYG_010-23b>¶
　¶
　¶
　¶
　¶
　¶
　¶
　¶
　慶湖遺老詩集拾遺¶
