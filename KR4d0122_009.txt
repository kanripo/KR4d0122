# -*- mode: mandoku-view; -*-
#+TITLE: 慶湖遺老詩集
#+DATE: 2015-08-24 23:55:22.015230
#+PROPERTY: ID KR4d0122
#+PROPERTY: BASEEDITION WYG    
#+PROPERTY: JUAN 卷九
<pb:KR4d0122_WYG_009-1a>¶
欽定四庫全書¶
　慶湖遺老詩集巻九　　　　宋　賀鑄　撰¶
　　七言絶句六十首¶
　　　清燕堂　丁巳四月趙郡賦¶
雀聲嘖嘖燕飛飛剰得殘紅一兩枝睡思乍來還乍去¶
日長披巻下簾時¶
　　　北園初夏　丁巳趙郡賦¶
天氣清和樹䕃濃㝠濛薄雨溼簾櫳蔫紅半落生香在¶
<pb:KR4d0122_WYG_009-1b>¶
向晩珻瑰架上風¶
　　　秋風登城樓　巳未七月滏陽賦¶
襲人風露覺秋初臨水髙樓更雨餘天幕鮮明河影淡¶
行雲流月兩徐徐¶
　　　初見白髪示内　庚申三月滏陽賦¶
安能屈指計封侯西日東風見白頭信是色身非我有¶
若論身外更悠悠¶
　　　局中歸　庚申五月滏陽賦¶
<pb:KR4d0122_WYG_009-2a>¶
心火成灰不復然故園笑别十三年晩凉退食無餘事¶
坐與兒曹挽紙鳶¶
　　　野歩　庚申七月滏陽賦¶
津頭微逕望城斜水落孤村格嫩沙黄草庵中疎雨溼¶
白頭翁嫗坐㸔𤓰¶
　　　和崔若拙四時田家詞四首　崔字至之庚申¶
　　　　八月滏陽賦¶
皷聲迎客醉還家社樹團欒日影斜共喜今年春賽好¶
<pb:KR4d0122_WYG_009-2b>¶
纒頭紅有象生花¶
野蔓牽花過短牆麥秋時節倂蠶忙迎門父老延行客¶
井汲清甘樹䕃涼¶
雞聲犬吠逺相望社酒登槽喚客嘗曉日晴明陂更濶¶
風吹喬麥宻花香¶
晩雪漫漫沒兔罝滿桮豆粥餉鄰家夜長少婦無舂織¶
一㸃青燈伴緝麻¶
　　　西城馬上　辛酉正月滏陽賦¶
<pb:KR4d0122_WYG_009-3a>¶
燭冷塵消過上元晴明風日栁初䌓偷閒偶到西城陌¶
喜見青山似故園¶
　　　再逰西城　辛酉二月賦¶
栁條破眼已堪攀鷺下城隅水一灣後日重來寒食近¶
杏花林外見青山¶
　　　東城送客馬上　辛酉二月滏陽賦¶
向午孤烟起客檣一陂春水兩鴛鴦漁童解唱滄浪曲¶
應笑塵埃馬上郎¶
<pb:KR4d0122_WYG_009-3b>¶
　　　魏城東　辛酉二月元城賦¶
短短宫牆見杏花霏霏晩雨溼啼鴉欲將今夜思歸夢¶
憑仗東風吹到家¶
　　　成安道中懐寄馮惟逸　馮字日休趙郡滏陽¶
　　　　兩為僚友辛酉二月賦¶
蒼面黄鬚過壯時欲投閒處兩難期人生自是無根物¶
南北東西任所之¶
　　　李固道中懷寄杜邯鄲　青堂在縣廨中辛酉¶
<pb:KR4d0122_WYG_009-4a>¶
　　　　三月賦¶
西望叢臺百尺間車輪無角不知還大夫庭下長無訟¶
誰伴青堂整日閒¶
　　　僧居對雨二首　辛酉四月冠氏賦¶
簷雨濺濺滴砌沙緑叢深處一榴花小窗隠几俄成夢¶
堪笑無功飯後茶¶
平沙四繞䕶城隄小雨經旬不作泥似與幽人慰牢落¶
一雙黄鳥隔牆啼¶
<pb:KR4d0122_WYG_009-4b>¶
　　　再渉南羅渡　辛酉八月賦是夏大河西徙遂¶
　　　　可徒渉¶
滯水生苔沒馬蹄漲沙隠約見(現/)金隄禹功寖久人無¶
繼未信東流不復西¶
　　　金隄客舍望南樂城　辛酉八月賦¶
黄流漫渙浸城根烟火依微日欲昏禾黍不登(闕/)政罪¶
居人猶得飽魚飡¶
　　　過澶魏被水民居二首　辛酉八月賦¶
<pb:KR4d0122_WYG_009-5a>¶
帶沙畎畆幾經淤半死黄桑繞故墟未必鄰封政如虎¶
自甘十室九為魚¶
莫問居人溺與逃破籬攲屋宿漁舠中庭老樹秋風後¶
鸛鶴將雛奪鵲巢¶
　　　離冠氏道中　辛酉十月賦¶
别酒厭厭一據鞍逺林微逕雪迷漫傷心不似來時路¶
栁擺東風絮作團¶
　　　冬夜寄懐周文清郭天輔　辛酉十一月賦¶
<pb:KR4d0122_WYG_009-5b>¶
壁缸向滅硯生澌仰屋重哦舊巻詩懸想北園閒散伴¶
青錢堆坐賭官棊¶
　　　病告中畣王錡見招　王字誠之臨城故人也¶
　　　　時駑馬亦病足壬戌正月京師賦¶
伏櫪駑駘伏枕人不應俱是厭京塵東城自有乗肥客¶
白苧新裁候探春¶
　　　檥舟廣津門外作　壬戌七月賦¶
綵蝀橋西七日留幾回回首鳳皇樓如何一葉扁舟裏¶
<pb:KR4d0122_WYG_009-6a>¶
載得離人萬斛愁¶
　　　晩泊會亭　壬戌七月賦¶
後日符離復捨舟馬蹄塵土入徐州祗應明月曾相識¶
伴我時登燕子樓¶
　　　題承天寺竹軒　癸亥五月永城賦¶
征衫初解就僧牀惠我翛然一枕涼赤日黄塵畏途裏¶
此君風味可能忘¶
　　　楊栁枝詞二首　癸亥五月汲郡席上歌人楊¶
<pb:KR4d0122_WYG_009-6b>¶
　　　　柔出二白團扇求吾詩¶
方過清明雨後天回塘照影弄躚躚深情擬屬風光主¶
愛惜長條待少年¶
楊栁東風盡日吹柔條應是不禁持都門三月傷心地¶
强半青青贈别離¶
　　　自衛還徐憇永城王氏園　癸亥六月賦¶
歸路塵埃懶著鞭北窗仰枕碧雲天柴桑此興無人學¶
負爾清風七百年¶
<pb:KR4d0122_WYG_009-7a>¶
　　　席上分韻寄陳傳道　得懐字乙丑二月彭城¶
　　　　賦¶
忍穿布襪與青鞵困走京塵十二街擬仗飛雲與招隠¶
東風吹送落君懐¶
　　　東平周村驛觀臨川呉公題　乙丑八月賦¶
頓轡揮毫墨尚新碧紗從此壁生塵可憐庭下長楊樹¶
猶有清隂待路人¶
　　　九日畣張謀父見招　乙丑彭城賦¶
<pb:KR4d0122_WYG_009-7b>¶
昨夜新霜滿菊叢起來何靣待西風白衣送酒無消息¶
頼有西鄰張長公¶
　　　九日張謀父席上　乙丑彭城賦¶
浪竹低枝掃隙塵到簾清月欲留人西家一斛黄花酒¶
沉醉呉音賀季真¶
　　　早發斜溝道中寄王有元　王字會之有詩見¶
　　　　寄云應無好夢到彭城因此畣丙寅二月賦¶
處處春林有鳥啼恨無芳酒一尊擕何縁復得彭城夢¶
<pb:KR4d0122_WYG_009-8a>¶
日日東風送我西¶
　　　泊舟永城寄京都朋游　丙寅閏二月賦¶
正西千里是青門橋下春流帶雨痕想見舊游芳草合¶
有誰樓上與銷魂¶
　　　將發永城題陳伯儁䝉軒　丙寅閏月賦¶
幾對春風把酒懷小舟臨發更徘徊四明狂客重來日¶
庭下榴花開未開¶
　　　京居暮春感興二首　丙寅三月賦¶
<pb:KR4d0122_WYG_009-8b>¶
閒坊稅屋逺人羣晨鴉昏鴉亦厭聞無奈春風作多事¶
滿庭花絮正紛紛¶
擾擾奔蹄與疾輪九街尋勝作狂人東風漫送朝來兩¶
可奈長安自古塵¶
　　　春夜對月　丙寅三月京都賦¶
麗景門頭初月明清川燈火兩橋横一舟若許東南去¶
何啻西風羽翼生¶
　　　逰夷門資福佛祠園　丙寅四月京師賦¶
<pb:KR4d0122_WYG_009-9a>¶
百根髙樹挂凌霄題&KR0008;飛來深處巢心喜他年有歸著¶
白衣居士此誅茅¶
　　　夘醉口號　十二月廿日賦¶
丙寅元祐初年冬賀老因寓京塵中無心炙手權門熱¶
曝背晴陽坐屋東¶
　　　汴下晩歸　丙寅十一月京師賦¶
隋渠經雪已流氷乗興東㳺恐未能試問何人知夜永¶
一樽相伴小窗燈¶
<pb:KR4d0122_WYG_009-9b>¶
　　　陳留道中　丁夘二月賦¶
强半春風掩戸庭出門唯見麥青青從來赤白歌桃李¶
曽與何人伴醉酲¶
　　　過曹氏園馬上作　丁夘三月京師賦¶
香風細細出重牆不見繁枝已斷腸知有何人巻簾箔¶
卧㸔零落滿斜陽¶
　　　和人傷春　丁夘三月京都賦¶
入簾輕絮故依人夢後題詩欲判春縱使相思解銷骨¶
<pb:KR4d0122_WYG_009-10a>¶
此情終未作黄塵¶
　　　重賦京居暮春感興　丁夘三月賦¶
怒風狂雨信悠悠収拾春花不少留只有栁綿吹未盡¶
牆隂落泊伴人愁¶
　　　送人朝饗裕陵　丁夘三月賦¶
三年不見鼎湖龍弓劍塵埃玉座空白髪孤臣心斷絶¶
滿山明月柏城風¶
　　　登興國寺樓　丁夘五月京師賦¶
<pb:KR4d0122_WYG_009-10b>¶
怪槐風動綠鬅鬠廊外風聞演梵僧怊悵無人共樽酒¶
可憐明月最髙層¶
　　　李氏池上　丁夘七月京師賦¶
湖外西風吹雨絲半隨楊栁拂漣漪女郎偷折藕花去¶
沙上鴛鴦睡不知¶
　　　逰莊嚴寺園　戊辰五月歴陽賦¶
石榴花落小池清獨下平橋弄扇行蔽日緑隂無覔處¶
不如歸去兩三聲¶
<pb:KR4d0122_WYG_009-11a>¶
　　　黄埭魏氏見江亭　戊辰七月歴陽賦¶
浮生欲寄酒桮間馬上誰容一日閒不是登髙粗能賦¶
老夫真負爾江山¶
　　　題贈芥堂老僧遇來　戊辰八月歴陽賦¶
嵗計江邉二頃田不能多應世間縁閉門宻竹荒松裏¶
桮粥爐香六十年¶
　　　茅塘馬上　戊辰九月烏江賦¶
壯圗忽忽負當年回羡農兒過我賢水落陂塘秋日薄¶
<pb:KR4d0122_WYG_009-11b>¶
仰眠牛背㸔青天¶
　　　阻風小孤山晩晴　丙子五月四日賦¶
小孤山下晩波恬妥墮青鬟玉鏡奩借與彭郎作眉様¶
西南初月正尖纎¶
　　　題漢陽寓舍老桑　丙子六月賦¶
曽無沃若飽呉蠶腹蠧聊供啄木饞底事殷勤喭元緒¶
不應有意附炎炎¶
　　　秋江晚望　丙子九月江夏賦¶
<pb:KR4d0122_WYG_009-12a>¶
黄蘆洲渚赤楓林林外斜陽叠障深記得廣陵城裏市¶
董源横障賣千金¶
　　　和呉達夫見過留題　丁丑清明江夏賦¶
雀羅門巷不容車杖屨相過一試茶後日相思會乗興¶
五雲溪上是儂家¶
　　　題詩巻後　戊寅三月江夏賦¶
詩豈窮人窮者工斯言聞諸六一翁端慙少作老更拙¶
不廢汝詩吾固窮¶
<pb:KR4d0122_WYG_009-12b>¶
　¶
　¶
　¶
　¶
　¶
　¶
　¶
　慶湖遺老詩集巻九¶
