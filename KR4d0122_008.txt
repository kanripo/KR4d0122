# -*- mode: mandoku-view; -*-
#+TITLE: 慶湖遺老詩集
#+DATE: 2015-08-24 23:55:21.992751
#+PROPERTY: ID KR4d0122
#+PROPERTY: BASEEDITION WYG    
#+PROPERTY: JUAN 卷八
<pb:KR4d0122_WYG_008-1a>¶
欽定四庫全書¶
　慶湖遺老詩集巻八　　　　宋　賀鑄　撰¶
　　五言絶句百二首　六言附¶
　　　感興六首　乙丑六月寓居彭城東禪佛祠有¶
　　　　雛雀集于庭樹為青鵳搏而食之予感而賦¶
　　　　六詩¶
雛雀學翻飛不知毛羽微青鵳笑髙樹待爾飽朝飢¶
青鵳噉雀雛飫飽侮鳶烏不知皂雕力拏殺北城狐¶
<pb:KR4d0122_WYG_008-1b>¶
皂雕獰觜爪飛走披肝腦不知游獵兒必爾鞲上老¶
獵兒燕楚俗得意唯馳逐不知廟堂上坐飽萬錢肉¶
廟堂擊鮮食日負天下責不知五湖上自有扁舟客¶
扁舟彼何人國霸始謀身不知釣魚翁羞作故人臣¶
　　　懐寄宼元弼王文舉十首　乙亥八月彭城¶
尊酒津亭别還城何所投無情是流水斷送到南州¶
　　右初别後¶
東軒美風月詩酒伴歡呼昨日牆隂過依依見碧蘆¶
<pb:KR4d0122_WYG_008-2a>¶
　　右過碧蘆軒¶
小市門南路舊逰聨馬行祗從前日别秋草一畨生¶
　　右出小市門¶
南京一登望朔雁正來賔好去長淮北殷勤訪故人¶
　　右登飛鳴亭¶
百歩洪頭水秋霖一夜渾相期濯纓去無復履綦痕¶
　　右游百歩洪¶
何處延明月東城百尺樓故人那得見後夜是中秋¶
<pb:KR4d0122_WYG_008-2b>¶
　　右登黄樓¶
不見西街客歸來即閉門胡牀面南樹鳥雀啅黄昏¶
　　右局中歸¶
暑雨茅柴熟秋風淮白肥留連阮校尉何日跨驢歸¶
　　右招元㢸¶
後夜溪山雪臨門望子猷莫因清興盡半道却回舟¶
　　右招文舉¶
偶得悲秋句還驚舊社空中庭歩明月朗詠與西風¶
<pb:KR4d0122_WYG_008-3a>¶
　　右賦後詩¶
　　　馬上重經舊游六言　丙寅三月京師賦¶
淺淺東流宛溪當年罷酒分擕認得橋邉楊栁春風幾¶
度鴉啼¶
　　　題惠崇畫扇二首　丙寅正月賦¶
春雪霏霏晩梅抱枝寒雀毰毸隴下有人腸斷為銜芳¶
信東來¶
　　右梅花雪雀¶
<pb:KR4d0122_WYG_008-3b>¶
塞南秋水陂塘蘆葉蕭蕭半黄直北飛來鴻雁端疑箇¶
是瀟湘¶
　　右秋水蘆鴈¶
　　　答陳傳道五首　丙寅九月京師作以目送歸¶
　　　　鴻難為韻¶
客子厭京塵長街風迷目安得卧南陽清潭漬寒菊¶
㳺梁復歸宋南北更相送失得兩如何勞勞不如夢¶
㳺宦幾人逹不如强健歸未容誇晝錦幾見化緇衣¶
<pb:KR4d0122_WYG_008-4a>¶
聞有髙秋興清尊醉飛鴻應悲故人逺薄晩面西風¶
倒槖黄金盡方悲行路難桂薪炊玉粒可是樂長安¶
　　　擬劉孝勝詠安仁得果　丙寅九月京師賦¶
果盡猶招手車停更起塵固應持一笑先答近轅人¶
　　　和王文舉玉臺體　丙寅九月京師賦¶
南城空目送西館斷心期縣知今夜思明燈半下帷¶
　　　夢後聞蛩　丙寅九月京師賦¶
籠燈耿欲滅枕下蟲聲切底許事相闗煎人腸斷絶¶
<pb:KR4d0122_WYG_008-4b>¶
　　　寒宵歎　丙寅十月京師賦¶
可憐明月光委曲照空牀自是元無夢更悲今夜長¶
　　　春晩樓上　丁夘京師賦¶
楊花吹後盡春色但悠揚獨立西樓上持情向夕陽¶
　　　和王文舉别館初夏　丁夘京師賦¶
薫風酣緑樹午日思黄鸝的的羅窗夢西鄰可得知¶
　　　和陳傳道秋日十詠　丁夘九月京師賦¶
近砌擲鳴籖長簷縣素綆溼翅暝鴉歸髙梧落深井¶
<pb:KR4d0122_WYG_008-5a>¶
　　右秋雨¶
歸雲去悠悠長風來獵獵簷角兩長楸斜陽&KR3424;黄葉¶
　　右秋晴¶
病骨倦空牀曳杖間庭步暗燭與寒蟲迢迢思風露¶
　　右秋夜¶
未捲半簾霜猶疑在庭月倚樹汲清泉踈風獵華髮¶
　　右秋曉¶
霜空出華月尊酒聊相對别夜復嬋娟故人千里外¶
<pb:KR4d0122_WYG_008-5b>¶
　　右秋月¶
紛紛脫柯葉衮衮㫁根蓬不待吹楊力隨風亦自東¶
　　右秋風¶
宿雨塵霾靜寒原黍稷空臨風聊放目不為送飛鴻¶
　　右秋望¶
擬從康樂公雙躡登山屐晴夜宿天台披雲看初日¶
　　右秋興¶
梅梁巢已空去此復何從勿憚歸飛逺氷霜不爾容¶
<pb:KR4d0122_WYG_008-6a>¶
　　右秋燕¶
不復怒飛聲朝雞得擅鳴婆娑猶有地媚竈畢餘生¶
　　右秋蠅¶
　　　和同行潘生悒悒悠悠二首　戊辰三月金陵¶
　　　　賦¶
悒悒復悒悒愁眠成夢泣薄暮落花天高樓面風立¶
悠悠復悠悠淚寄東風流所思悵何許西北齊雲樓¶
　　　長安在何許二首　戊辰八月歴陽賦¶
<pb:KR4d0122_WYG_008-6b>¶
長安在何許疑是青天上矯首遡西風溪雲斷人望¶
長安在何許疑在白日下徘徊天一隅華月生新夜¶
　　　懐寄清涼和上人二首　戊辰十月歴陽賦¶
不見江南客願聽江南鐘傾耳度遥夜天寒多北風¶
試問江南客何時肯度淮多情是湖水毎自石頭來¶
　　　梅華寄清涼和上人　己巳十二月廿三日石¶
　　　　磧戍北馬上賦¶
石頭城上客領取一枝梅何事春消息今從江北來¶
<pb:KR4d0122_WYG_008-7a>¶
　　　送僧法印智因西上　庚午正月烏江賦¶
千里長淮北東風破雪寒此行休問路驀直到長安¶
　　　懐寄彭城朋好十首　庚午九月歴陽賦¶
元㢸今安健音塵久濶踈早年傾盖意白首復何如¶
　　右寇三　别五年始再通問¶
努力張謀父躬耕老白雲無年儉足用此外奈何君¶
　　右張大　寄聲有田居食不足之歎¶
子仲安貧者毘陵久罷歸秋風一相憶賴有燕西飛¶
<pb:KR4d0122_WYG_008-7b>¶
　　右劉四　名士真謫官毘陵罷歸已久¶
好在張居士雲龍寄夢頻西齋見風月連榻復何人¶
　　右張十七　聞廢雲龍山居増構城中西齋甚宏¶
　　　邃¶
希逺來彭澤聊為三徑資拂衣歸底處命駕定何時¶
　　右董大　名初甞攝沛長累月解印去職¶
逺計陳傳道窮秋亦罷官還驅欵段馬吟雪向長安¶
　　右陳二　先予之官下邳今已受代¶
<pb:KR4d0122_WYG_008-8a>¶
不見㑹之久每思詩酒豪扁舟由甬上乗興可須招¶
　　右王十三　期予罷官㑹甬上¶
子敏超龍級得官何處州他時趨洛下獨與士龍游¶
　　右王七　名遹方第進士而喪其兄子立¶
寇叔情何厚郵筒數得書前春應上塜能訪酒家無¶
　　右寇十一　應之毎嵗上塜道由京都必訪予于¶
　　　酒壚¶
試吏王文舉俄纒風樹哀明年道濉上為爾一徘徊¶
<pb:KR4d0122_WYG_008-8b>¶
　　右王三　始調華亭刑獄掾以家艱罷今執喪宋¶
　　　城¶
　　　和錢徳循古意二首　辛未五月京師賦¶
駕犁豈知耕布榖不入田大農坐官府百吏飽窮年¶
維漢南有箕垂象列三辰長司簸揚職糠粃居前塵¶
　　　送王西樞出鎮鄭圃八首　壬申六月京師賦¶
千載君臣㑹將圖不世功巻収天下福偏厚古扶風¶
帷幄參神筭邉塵萬里清西藩聊偃息猶是一長城¶
<pb:KR4d0122_WYG_008-9a>¶
公論由來重髙懷此去輕吾非厚知已感歎此蒼生¶
新書許從事狡穴盪應空寄語征西將無矜獵犬功¶
前日神州尹聲華掩趙張春風長有待難樹是甘棠¶
來暖西樞席斯民賴已多前春鳯池水四海漲恩波¶
門闌曳裾客皆自許人豪今日宸廷下誰知北郭騷¶
衮繡行將復沙堤百里東病夫雖老矣猶解賦豳風¶
　　　題海陵寓舍二首　甲戌正月賦¶
池上千條栁依依解占春自憐衰颯鬢不與物爭新¶
<pb:KR4d0122_WYG_008-9b>¶
池上雪初消春鴉已占巢自憐流寓迹無物可誅茅¶
　　　追和亡友杜仲觀古黄生曲三首　甲戌四月¶
　　　　海陵獲仲觀遺編追和此¶
朝為去山雲暮為還山雨誰謂物無情歡期不如許¶
歡歸夜何其月照臨門别後夜待歡來開門但明月¶
要知兩儂心等是他山石此誠不可轉彼情無自入¶
　　　京居感興五首　丙寅秋彭城陳傳道見寄五¶
　　　　詩以目送歸鴻難為韻尋和答之乙亥八月¶
<pb:KR4d0122_WYG_008-10a>¶
　　　　食貧京師復取手拊五絃易為韻五詩俟他¶
　　　　日示陳也¶
壯圖可復道罄折營五斗負郭二頃田何時落吾手¶
平生感激心炯炯徒自許塵埃五十絃難為齊人拊¶
稠人致髙位一二難遽數驃騎彼將軍未應賢第五¶
擾擾塵籠下容身亦是賢横屍道邊子共笑直如絃¶
長言與短調誰謂髙游藝謾賦芳草篇長安居不易¶
　　　和豳老郎官湖懐古五首　事見第五巻中丁¶
<pb:KR4d0122_WYG_008-10b>¶
　　　　丑八月江夏賦¶
郎官老辭筆得爾夀春碑姦賊餘靈在斯人是僇屍¶
白也遭時網臨年放夜郎何妨去物逺當道横豺狼¶
昔人冺黄壤陳迹變滄波刼火洞然壞無如佳句何¶
杜守王明府吾知夫不凡解持餘酒胾一飫逐臣饞¶
岑輔何為者當年唱不譍名隨詩石在附驥兩青蠅¶
　　　江夏八詠　丁丑九月采江夏陳迹未著於時¶
　　　　者賦之以補郡圖經之闕焉¶
<pb:KR4d0122_WYG_008-11a>¶
祖龍礪長劍昔道此南巡徒挾雄鋩利湘川奈水神¶
　　右磨劍池　在頭陀峯頂相傳始皇南巡磨劍於¶
　　　此石亦存焉¶
孟公泣竹地今是布金園不保五畆宅非無百代孫¶
　　右靈竹寺　相傳孟宗故居也¶
髙岸已為谷斯人如蛻蟬固應留寳刻信是當家仙¶
　　右祖貫墓銘　祖字子元元和乙亥年過吾家外¶
　　　監授丹及訣後六十年始化去夀九十五門人¶
<pb:KR4d0122_WYG_008-11b>¶
　　　許鼎為其埋銘載季真天台昇仙事甚詳後為¶
　　　瓦官殘子元墓棺已空矣　此銘今在天慶觀¶
　　　中¶
亡一章¶
　　右舒元輿榜　舒依郄士美僑居江夏太和二年¶
　　　登朝方盡室去此將行題榜留于頭陀佛祠之¶
　　　殿梁上至元祐中郡守王得臣始命李康年序¶
　　　其事而摹刻于石榜失所在¶
<pb:KR4d0122_WYG_008-12a>¶
亭掲竒章榜斯民孰去思多慙羊叔子涕泗峴山碑¶
　　右竒章亭　在黄鵠山最髙頂牛僧孺登燕于此¶
　　　後人因榜竒章云¶
南津趙陀石云是昔人舟長懐精衛志不擬長江流¶
　　右趙陀石　在鄂之南浦長十許丈髙亦半焉相¶
　　　傳昔人沉舟之所化也¶
西戍夕陽晴東城石鏡明有山名八字供作兩眉横(八/)¶
(字山見戴洋傳/)¶
<pb:KR4d0122_WYG_008-12b>¶
　　右石鏡亭　黄鵠磯有石明瑩可鑑亭占其上榜¶
　　　為石鏡云¶
應龍昔此去雷雨助騰昇舊穴潛蛟蜃風波横要津¶
　　右龍穴渡　相傳有龍出於此今為津步¶
　　　變竹枝詞九首　戊寅上巳江夏席上戯為之¶
　　　　以代酒令¶
莫把雕檀楫江清如可涉但聞歌竹枝不見戯桃葉¶
隔岸東西州清川拍岸流但聞竹枝曲不見青翰舟¶
<pb:KR4d0122_WYG_008-13a>¶
露濕雲羅碧月澄江練白但聞竹枝歌不見騎鯨客¶
北渚芙蓉開褰裳擬屬媒但聞竹枝曲不見莫愁來¶
西戍長回首髙城當夏口但聞竹枝歌不見行吟叟¶
南浦下漁筒孤篷信晚風但聞竹枝曲不見滄浪翁¶
勝槩今猶昨層樓棲燕雀但聞歌竹枝不見乗黄鶴¶
危構壓江東江山形勝雄但聞竹枝曲不見胡牀公¶
蒹葭被洲渚鳬鷖方容與但聞歌竹枝不見題鸚䳇¶
　　　題畫巻後二首　元祐壬申京師為宗室令鼒¶
<pb:KR4d0122_WYG_008-13b>¶
　　　　文焕賦後八年文焕物故二圖為他人有復¶
　　　　見此詩録之¶
蹇驢烏帽禪客落日黄塵故闗已悔棄繻昔去更逢挈¶
履今還¶
　　右闗路逢僧圖¶
結茅百尺荒臺杖藜一徑莓苔謝絶雞羣老鶴不應端¶
為琴來¶
　　右鳴琴召鶴圖¶
<pb:KR4d0122_WYG_008-14a>¶
　¶
　¶
　¶
　¶
　¶
　¶
　¶
　¶
<pb:KR4d0122_WYG_008-14b>¶
　¶
　¶
　¶
　¶
　¶
　¶
　¶
　慶湖遺老詩集巻八¶
